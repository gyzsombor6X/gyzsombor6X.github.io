<!DOCTYPE>
<html lang="hu">
<head>
	<meta charset="utf-8">
    <link rel="stylesheet" type="text/css" href="parlag.css">
	<title>A parlagfűről</title>
</head>
<body>
	<table class="nagy">
		<tr><td>
			<table class="kicsi">
				<tr><td colspan="6"><img src="cim.png" alt="Kép a parlagfűről"></td></tr>
				<tr><td class="f">Előfordulása</td><td class="f">Fejlődése</td><td class="f">Terjedése</td><td class="f">Parlagfű allergia</td><td class="f">Megelőzés</td><td class="f">Irtási módszerek</td></tr>
				<tr><td colspan="6">
				<h1>Irtási módszerek</h1>
				
				<p>A parlagfű irtását folyamatosan kell végezni. A növényt a virágzása előtt kell elpusztítani, hogy ne szórhasson virágport, és ne érlelhessen termést.</p>
				<ul>	
					<div><img src="gyomlalas.png" alt="Gyomlálás"></div>
					<li><span id="vastag">Gyomlálás</span>: A virágzó parlagfű irtását ne bízzuk gyerekekre, mert az erős pollenkoncentráció a levegőben kiválthatja a lappangó allergiát. Kerülni kell a virágzó növény közvetlen érintését, mert az is allergiás reakciót válthat ki. Ilyenkor a kézi irtást kesztyűben kell végezni.</li>
					<li><span id="vastag">Kaszálás</span>: A környezetet és a költségeket is leginkább kímélő eljárás. A fiatal növényeket tömeges megjelenésük után, minél előbb tanácsos kaszálni. A talajszinten a gyökérnyaki résznél kell a növény szárát elvágni. Ez a legbiztosabb módszer, mivel a növények nem tudnak újrahajtani. Ha ezzel elkéstünk, az egyszeri kaszálás már nem eredményezi a parlagfű kiirtását, mert a növény az alacsonyan elhelyezkedő oldalrügyeiből 3-4 oldalhajtást nevel, és pár hét múlva újra virágba borul. Általában három kaszálás biztosít megfelelő eredményt. Ha a háromszori kaszálás nem valósítható meg, úgy az egyszeri kaszálás a virágzást közvetlenül megelőző időszakban a leghatékonyabb.</li>
					<li><span id="vastag">Vegyszeres gyomirtás</span>: A parlagfű terjedése gyomirtó szerek használata nélkül nem állítható meg. Azonban vegyszeres kezeléseket csak olyan helyen szabad alkalmazni, ahol ez embereket és főként gyermekeket semmilyen módon nem veszélyeztet. Az irtás a korai növekedési fázisban a hatleveles állapotáig hatásos.</li>
					<li><span id="vastag">Életlehetőségeinek csökkentése</span>: Mivel a parlagfű zárt növénytakaró mellett nem fejlődik, kiszorítható jól fejlődő növényzet telepítésével, és fűmagvetéssel, gyep telepítésével. A dús vegetáció mellett a parlagfű ki fog szorulni.</li>
				</ul>
				</td></tr>
			</table>
		</td></tr>
	</table>
</body>
</html>