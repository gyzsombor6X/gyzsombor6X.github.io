Neumann János

Néhány életrajzi adata

Arcképe

Születési hely
Budapest
Születési dátum
1903. december 28.
Házastársa
Kövesi Marietta (1929-1937)
Dán Klára (1938-haláláig)
Gyermeke
Marina von Neumann Whitman
Munkahelyek
Princetoni Egyetem	professzor (1930–1931)
Institute for Advanced Studies	professzor (1933–1955)
Halála
1957. február 8.

Élete

Neumann János matematikus, fizikus 1903-ban született és mindössze 1957-ig élt. Apja bankár volt, aki családjának jómódú életet biztosított. 1921-ben, a fasori fõgimnáziumban érettségizett, majd beiratkozott a budapesti tudományegyetem bölcsészkarára. Fõ tantárgya a matematika volt, melléktantárgyai a fizika és a kémia. 1925-ben végzett. Az itt folytatott tanulmányai során nagy hatással volt rá Fehér Lipót, aki az akkori magyar matematikai élet központi alakja volt, 1926-ban nála is doktorált.

A magyarországi egyetemmel egyidõben a berlini egyetem filozófia fakultásán is matematikát, fizikát és kémiát hallgatott (1921-1923).

1924-tõl a zürichi Eidgenössische Technische Hochschule-n folytatta tanulmányait. 1926 októberében szerezte meg a vegyészmérnöki diplomáját.

A három egyetemen szerzett tudással ösztöndíjasként a német matematika fellegvárába Göttingenbe ment és David Hilberttel dolgozott együtt. E munka egyik gyümölcse lett az L. Nordheimmel hármasban írt és 1927-ben megjelent dolgozata 'A kvantummechanika matematikai megalapozása' címmel. Ugyancsak itt tartotta meg elõadását 1926-ban 'A társasjátékok elméletérõl' címmel, amivel egy új tudomány alapjait vetette meg.

1927-ben visszatért Berlinbe, ahol kérvényt nyújtott be "Venia Legendi", tanítási engedély megszerzésére a Friedrich Wilhelm (ma Humboldt) Egyetemen, Berlini habilitációs írásának ugyanazt választotta, ami budapesti doktori disszertációja volt: 'A halmazelmélet axiomatikus felépítése' címmel. Mises, Planck, Laue, Nernst és mások egybehangzóan elfogadták jelentkezését. 1929-ben meghívta a Princeton University vendégprofesszornak. 1930-tól 1933-ig fél évet Amerikában, felet Európában tanított. Részben a fasizmus gyõzelme Berlinben, részben az Institute for Advanced Study megalapítása Princetonban, vezette arra az elhatározására, hogy letelepedjen az Egyesült Államokban. Einstein, J. W. Alexander és O. Veblen után Neumann lett a negyedik kinevezett állandó professzor. 1937-ben kapta meg az amerikai állampolgárságot.

Részt vett az atomenergia felszabadításában és háborús célú felhasználásában - majd a békés energiatermelés szolgálatába állításának irányításában is. 1954-ben Eisenhower kinevezte az Atomenergia Bizottság tagjává, amelyet késõbb a szenátus is megerõsített. 1957-ben bekövetkezett haláláig töltötte be ezt a posztot. Egyidejûleg 1945-tõl 1957-ig a princetoni Elektronikus Számítógép Projekt igazgatójának tisztjét is betöltötte.

Fõbb tudományos tevékenysége: lefektette a programvezérlésû automaták elméleti alapjait, amelyekre a jelen digitális számítógépei is épülnek; a játékelmélet megalapítója, a halmazelmélet egzakt megalapozója. A kvantumfizikai mennyiségek mérésének elméletét matematikai alapokra helyezte.

Neumann elvek

a számítógép legyen bináris mûködésû
a számítógép legyen teljesen elektronikus
a számítógép legyen soros mûködésû
a számítógép legyen univerzális
a számítógép az adatokat és a programokat ugyanazon az elven, ugyanabban a belsõ memóriában tárolja

További információk elérhetõk itt!




https://hu.wikipedia.org/wiki/Neumann_J%C3%A1nos